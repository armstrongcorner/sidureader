[{"id": "1", "title": "第一章：论德", "content": "上德不德，是以有德。下德不失德；是以无德。上德无为而无以为也。上仁为之，而无以为也；上义为之，而有以为也。上礼为之，而莫之应也，则攘臂而乃之。故失道而后德，失德而后仁，失仁而后义，失义而后礼。夫礼者，忠信之泊也，而乱之首也。前识者，道之华也，而愚之首也。是以大丈夫居其厚，而不居其泊，居其实，而不居其华。故去皮取此。"},
    {"id": "2", "title": "第二章：得一", "content": "昔之得一者，天得一以清，地得一以宁，神得一以灵，浴得一以盈，侯王得一而以为天下正。其至之也。谓天毋已清将恐裂；谓地毋已宁将恐发；谓神毋已灵将愁歇；谓浴毋已盈将恐竭；谓侯王毋已贵以高将恐蹶。故必贵而以贱为本，必高矣而以下为基。夫是以侯王自谓孤、寡、不穀，此其贱之为本与？非也！故致数与无与。是故不欲禄禄若玉，硌硌若石。"},
    {"id": "3", "title": "第三章：闻道", "content": "上士闻道，堇能行之；中士闻道，若存若亡；下士闻道，大笑之，弗笑不足以为道。是以建言有之日：明道如费，进道如退，夷道如类；上德如浴，大白如辱，广德如不足。建德如输，质真如渝，大方无隅；大器晚成，大音希声，大象无形，道隐无名。夫唯道，善始且善成。"},
    {"id": "4", "title": "第四章：反复", "content": "反也者，道之动也;弱也者，道之用也。天下之物生于有，有生于无。"},
    {"id": "5", "title": "第五章：中和", "content": "道生一，一生二，二生三，三生万物。万物负阴而抱阳，中气以为和。天下之所恶，唯孤、寡、不穀，而王公以为自名也。勿或损之而益，或益之而损。觐殷死，议而教人。故强良者不得死，我将以为学父。"},
    {"id": "6", "title": "第六章：至柔", "content": "天下之至柔，驰骋于天下之至坚。无有入于无间。吾是以知无为之有益。不言之教，无为之益，天下希能及之矣。"},
    {"id": "7", "title": "第七章：立戒", "content": "名与身孰亲?身与货孰多?得与亡孰病?甚爱必大费，多藏必厚亡。故知足不辱，知止不殆，可以长久。"},
    {"id": "8", "title": "第八章：请靓", "content": "大成若缺，其用不敝;大盈若冲，其用不穷。大直若诎，大巧若拙，大赢如绌。躁胜寒，靓胜炅。请靓可以为天下正。"},
    {"id": "9", "title": "第九章：知足", "content": "天下有道，却走马以粪。天下无道，戎马生于郊。罪莫大于可欲，祸莫大于不知足，咎莫僭于欲得。故知足之足，恒足矣。"},
    {"id": "10", "title": "第十章：知天下", "content": "不出于户，以知天下。不窥于牖，以知天道。其出也弥远，其知也弥少。是以圣人，不行而知，不见而名，弗为而成。"}]

